জগন্নাথ বিশ্ববিদ্যালয়ে ভর্তি কার্যক্রম শুরুর দিনই মারা যায় মইনুলের অসুস্থ বাবা। পারিবারিক অভাব-অনটন ও বাবার মৃত্যুতে থমকে যায় তার বিশ্ববিদ্যালয়ে পড়ার স্বপ্ন। এমন সংবাদ গণমাধ্যমে ছড়িয়ে পড়লে বিষয়টি নজরে আসে জগন্নাথ বিশ্ববিদ্যালয় শাখা ছাত্রশিবিরের। এরপর ছাত্রশিবির উদ্যোগ নিয়ে মইনুল হককে ঢাকায় এনে ভর্তির ব্যবস্থা করে দেয়। ভর্তি নিশ্চিত করার পরে সংগঠনটি তার আবাসনের ব্যবস্থা করবে বলেও আশ্বাস দেয়।
