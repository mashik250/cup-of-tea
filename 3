অবৈধ সম্পদ অর্জনের অভিযোগে এনবিআরের ট্যাক্সেস অ্যাপিলেট ট্রাইব্যুনালের সাবেক সদস্য রঞ্জিত কুমার তালুকদার ও তার স্ত্রী ঝুমুর মজুমদারের বিরুদ্ধে দুটি মামলা করেছে দুদক। রোববার দুর্নীতি দমন কমিশনের (দুদক) সহকারী পরিচালক খোরশেদ আলম বাদী হয়ে এ দুটি মামলা দায়ের করেন। 

তিনি জানান, ট্যাক্সেস অ্যাপিলেট ট্রাইব্যুনালের সাবেক সদস্য রঞ্জিত কুমার তালুকদার জ্ঞাত আয়বহির্ভূত দুই কোটি ২৪ লাখ ৮৪ হাজার ১০৫ টাকার সম্পদ অর্জন করে ভোগ দখলে রেখেছেন। তার স্ত্রী ঝুমুর মজুমদার স্বামীর সহায়তায় ৯ কোটি ১৬ লাখ ১০ হাজার ১৯০ টাকা মূল্যের সম্পদ অর্জন করেছেন। এ অভিযোগে তাদের দুই জনের বিরুদ্ধে পৃথক আরেকটি মামলা দায়ের করা হয়েছে।
