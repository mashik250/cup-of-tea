রাজধানীর শাপলা চত্বরে ২০১৩ সালের ৫ মে নারকীয় গণহ*ত্যা চালায় আওয়ামী লীগ নেতৃত্বাধীন সরকার। সেই রাতে আলেম-উলামা, মাদরাসাছাত্রসহ নিরস্ত্র যেসব মানুষকে হ*ত্যা করা হয়, তাদের একজন ছিলেন যশোরের হাফেজ মোয়াজ্জেমুল হক ওরফে নান্নু হুজুর। মৃত্যুর আগে তিনি স্বজনদের বলে গিয়েছিলেন, কথিত যুদ্ধাপরাধ মামলায় আল্লামা দেলাওয়ার হোসাইন সাঈদীর পক্ষে সাক্ষী হওয়ায় তাকে টার্গেট করে হ*ত্যা করে পুলিশ।

নান্নুর সন্তানরা সেই তথ্যসহ গুলিবিদ্ধ ব্যক্তিকে চিকিৎসায় বাধা দিয়ে মৃত্যুর মুখে ঠেলে দেওয়া এবং সবশেষে তড়িঘড়ি দাফনে বাধ্য করার পৈশাচিক ঘটনার বর্ণনা দেন। নান্নু হুজুরের মৃত্যুর আগে তার কাছ থেকে শোনা ঘটনার বর্ণনা দেন তার দুই মেয়ে উম্মে সুমাইয়া ও উম্মে সাদিয়া।
